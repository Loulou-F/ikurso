<?php
$titolo="20a";
include "gerdakapo.inc.php";
?>
<div class="rakonto lasu">

	<div class="onglet">Legu anka&#365; :
	<a href="lasu20.php">20a - La fakulo-instruisto venis de malproksime</a>
	</div>
	
	<h2>Troa scivolo kondukas morten</h2>
	
	<p>A&#365;skultu, mi tamen &#349;atus scii, kion vi celas finfine. Kio estas via
	celo&nbsp;? Vi staris trans la pordo, kaj vi a&#365;skultis, &#265;u ne&nbsp;? Vi
	suba&#365;skultis<a href='#notoj'>[1]</a>, kiel oni diras. Mi ne dubas, ke interesas vin scii,
	kiu estas kun mi, kaj pri kio ni parolas. Sed en &#265;i tiu laboro, en
	kiu vi kun-agas kun mi, via sinteno estas neallasebla. Iom da digno,
	mi petas.</p>
	<p>
	Oni subdiris<a href='#notoj'>[2]</a> al mi, ke vi transiris al niaj malamikoj. Mi tion ne
	volis kredi. Kiam vi &#285;ojsaltis vidante min reveni, mi kredis je vi.
	Kiam vi kisis min kvaza&#365; amoplene, mi kredis je vi. Kaj &#265;u vi
	memoras tiun fojon, kiam vi ploris kaj ploris, &#265;ar mi &#309;us tenis min
	iom malafable&nbsp;? Mi estis laca kaj &#309;us agis mal&#285;entile. Pro laceco
	oni kelkfoje agas, kiel oni devus ne agi. A&#365; pro troa zorgado. Nu, mi
	agis malbone kaj mia sinteno ne estis pravigebla. Kaj vi ploris. Jes,
	tiun tagon, kiam vi ploris, mi kredis je vi.</p>
	<p>
	Sed nun, jam la trian fojon mi trovas vin suba&#365;skultanta &#265;e la pordo
	de mia oficejo. Mi bezonas koni vian celon. Kion do vi celas&nbsp;? Vi tion
	neniam faris anta&#365;e. Ne temas do pri simpla persona scivolemo. Se vi
	estus nature scivolema, mi estus rimarkinta tion jam delonge. Ne.
	&#264;iam mi &#349;atis vian diskretan sintenon. Kiuj ajn la kondi&#265;oj, en
	kiuj mi igis vin labori, vi tenis vin plej diskrete.</p>
	<p>
	Kaj nun, subite, &#285;uste en tempo, kiam diversaj raporta&#265;oj alvenas al
	mi koncerne vin, kiam oni provas subkomprenigi al mi, ke eble mi devus
	dubi vian honestecon, jen vi komencas suba&#365;skulti. Vi tamen
	subskribis<a href='#notoj'>[3]</a> promeson &#265;iam gardi la interesojn de &#265;i tiu oficejo.
	Vi scias, ke ni havas malamikojn, kiuj ser&#265;as &#265;iaspecajn informojn
	pri niaj esploroj, kaj kiuj sufi&#265;e ri&#265;as por havigi multe da mono al
	tiu, kiu transdonus al ili interesajn sciojn pri ni. &#264;u al ili vi
	transiris&nbsp;? &#264;u vi forlasis nin, kvankam vi skribe promesis kaj mem
	subskribis vian promeson&nbsp;? Kvankam vi &#8212; la&#365; via diro &#8212; amas min&nbsp;?</p>
	<p>
	Via onklo Johano foje alvenis senbrue por viziti nin kaj diris al mi,
	ke li vidis vin rigardi tra la seruro de mia oficejo. Kia sinteno&nbsp;!
	Alian fojon, kiam mia fratino, pasante tra nia urbo, anka&#365; venis nin
	viziti, vi eksaltis en la koridoro, kiam &#349;i subite ekaperis apud vi.
	&#348;i ne vidis, kion vi faras, sed &#349;i raportis al mi la aferon, &#265;ar
	&#349;i tre miris pri via reago al &#349;ia alveno. &#348;i tre precize rimarkis
	vian salteton. Vi eksaltetis, kiel oni faras, kiam io tute neatendita
	&#8212; kaj malpla&#265;a, a&#365; dan&#285;era &#8212; subite prezenti&#285;as. Mirige, &#265;u ne
	?</p>
	<p>
	En mia raporto al niaj &#265;efoj, mi prezentis la tutan situacion. Mi
	montris, kiel dan&#285;era &#285;i estas por ni. Mi proponis diversajn
	agadojn, kiuj, miaopinie, ebligus savi preska&#365; &#265;ion. Ni devos
	stre&#265;i niajn fortojn, sed ni havas multajn &#349;ancojn sukcesi, se ni
	agos tuj. Tamen unu kondi&#265;o gravegas: sekreteco. Sekreteco estas
	plene necesa &#265;i-afere, se ni volas, ke niaj fortostre&#265;oj ebligu al
	ni realigi nian celon.</p>
	<p>
	Sed &#265;io &#349;an&#285;i&#285;is pro via suba&#365;skultado. Mi ne dubas, ke vi eksciis
	nenion gravan &#265;i-foje. Kiom ajn vi stre&#265;is vian a&#365;skultpovon, vi ne
	povis plene a&#365;di, kaj &#8212; &#265;efe &#8212; vi ne povis kompreni, kio diri&#285;as
	trans tiu pordo. Fakte, via celo ne estas realigebla, &#265;ar mankas al
	vi tro da informoj.</p>
	<p>
	Mi travivis multajn aventurojn en la vivo. Mi elportis malfacila&#309;ojn,
	dan&#285;eron, malfeli&#265;on, kun &#265;iam sekaj okuloj. Sed nun mi emus plori
	kiel knabeto.</p>
	<p>
	Mi sentas ploremon, &#265;ar mi fidis al virino, kaj &#349;i montris sin ne
	plu inda je mia fido. Mi sentas ploremon, &#265;ar la virino, kiun mi
	fidis, estis mia amatino, kaj &#349;ia apud-esto min per &#285;ojo plenigis.
	Kunlabori kun &#349;i estis mia feli&#265;o. Scii, ke en &#265;iu risko, jen &#349;i
	estas apud mi, kaj min subtenas, tio iom post iom i&#285;is la devenejo de
	mia forto.</p>
	<p>
	Kaj nun, iom post iom, mi komprenetis, ke &#349;i ne estas fidinda, ke &#349;i
	transiris al la malamika flanko, kaj ke mi devas gardi min.</p>
	<p>
	Jes, mi apena&#365; povas min deteni de plorado, &#265;ar mi ankora&#365; amas
	&#349;in. Mi ankora&#365; amas vin, Klara, sed eble ne por longe. Via
	malveremo tu&#349;as min tro suferige. &#284;i alsaltas min, kaj mi sentas, ke
	dan&#285;era furiozeco min pli kaj pli kaptas. Ne. Ne movi&#285;u&nbsp;! Restu &#265;i
	tie. Apud mi.</p>
	<p>
	Vi &#265;iam deziris apud-esti, &#265;u ne&nbsp;? Via sola celo, kiam vi ekvidis
	min unuafoje, estis tutvive proksimi al mi. Tiel vi vin esprimis.
	Tutvive&nbsp;!</p>
	<p>
	&#264;u vi sciis jam dekomence, ke iun tagon vi vendos miajn sekretojn&nbsp;?
	A&#365; &#265;u ili sukcesis kapti vin en siajn dubajn agadojn nur poste&nbsp;? &#264;u
	vi estis sincera komence, kaj transiris al ili&nbsp;? A&#365; &#265;u neniam okazis
	transiro, &#265;ar jam de la unua tago vi konis vian celon: en&#349;teli&#285;i &#265;i
	tien kiel oficistino, labori perfekte, iom post iom havigi al vi la
	plenan fidon de la &#265;efo, la&#365;cele agi por ke li enami&#285;u, &#349;ajnigi
	amon al li, kaj uzi tiun belegan situacion por transdonadi informojn&nbsp;?
	Kiel serpento vi envenis nian esplorcentron, kiel serpento deziranta
	mortigi, sed atenta, ke oni ne vidu &#285;in...</p>
	<p>
	Anta&#365;e mi diris, ke komence vi sen ia dubo amis min. Nun mi pli kaj
	pli dubas tiun opinion. Nun pli kaj pli la tuta afero prezenti&#285;as
	klare al miaj okuloj. En mian koron vi eni&#285;is kiel &#349;telisto en
	domon, por kapti...</p>
	<p>
	Kaj mi lasis vin agi&nbsp;! Mi enlasis vin en mian hejmon, en mian
	oficejon, en miajn brakojn, en mian koron&nbsp;! Kaj vi &#349;ajnigis vin
	feli&#265;a&nbsp;! Vi perfekte ludis vian rola&#265;on, ho jes&nbsp;! Vi ne agis amatore.
	Vi ne reale feli&#265;is &#8212; oni ne povas serioze feli&#265;i, kiam oni vivas
	en malvero &#8212; sed vi &#349;ajnigis feli&#265;on, vi ludis la rolon de
	feli&#265;ulino plensukcese, por ke en la kaptilon mi falu.</p>
	<p>
	Nun stari&#285;as la demando: kio okazu al vi&nbsp;? Vi scias tro multe, &#265;u ne
	? Estus dan&#285;ere lasi vin vivi. Kaj &#265;iaokaze, vi tiom suferigis min,
	ke vi ne plu indas vivi. Haha&nbsp;! Vi timas, &#265;u ne&nbsp;? Vi timegas,
	videble. Nu, vi ricevas nur la naturajn sekvojn de viaj decidoj. &#264;u
	vi ne anta&#365;vidis mian sintenon&nbsp;? &#264;u vi ne opiniis, ke mi tamen pli
	fortas ol vi&nbsp;? &#264;u vi pensis, ke &#265;ar mi amas vin, mi ellasos vin
	plezure, e&#265; se mi malkovros vian rola&#265;on&nbsp;? Vi ludis, kaj perdis la
	ludon. Beda&#365;ru, se helpas vin beda&#365;ri. Vi certe beda&#365;ros malpli ol
	mi. Vi beda&#365;ros nur, ke vi ne plene realigis vian celon. Mi beda&#365;ros
	amon perditan, fu&#349;itan de malverema ulino.</p>
	<p>
	Kaj &#265;u vi scias, kio aldonas kroman suferon&nbsp;? Ke vi agis tiel
	infanece. Suba&#365;skulti &#265;e pordo&nbsp;! &#264;u viaj &#265;efoj ne instruis al vi
	pli nuntagajn manierojn ricevi informojn&nbsp;? Oni nuntempe faras tiel
	perfektajn aparatojn, tute tute malgrandajn, por senfine suba&#365;skulti,
	multe pli bone ol tra pordoj. Tro memfida vi estis. Vi ne imagis, ke
	mi povus suspekti. Kaj vi i&#285;is nesingarda. Beda&#365;rinde por vi. Nun
	via bela kara vivo alvenas al sia fino. Kaj ne kredu &#8212; e&#265; se mi
	rida&#265;as &#8212; ke tio &#285;ojigas min. Mi ne &#349;atas rida&#265;i. Mi &#349;atus havi
	koron plenan je amo, kaj lar&#285;an rideton surviza&#285;e. Sed vi devigas
	min. Vi komprenas la ludon, &#265;u ne&nbsp;? Vi sufi&#265;e longe ludis &#285;in.</p>
	<p>
	Nu, bone, sufi&#265;as. Nun mi tuj komunikos la nova&#309;on al miaj
	kunlaborantoj. Vi ne mortos tuj. Ni unue devos eligi el vi &#265;iujn
	viajn sciojn. Estas milito, &#265;u ne&nbsp;?, suba milito, milito, kiu okazas
	sub la videbla&#309;oj, sed tamen milito, terura milito.</p>
	<p>
	Kial, diable, vi eniris tiun militon&nbsp;? &#264;u vi ne povis simple honeste
	labori, kiel &#265;iu alia&nbsp;? &#264;u la destino tiel malamas min, ke &#285;i
	alportis en mian vivon kiel malamikon la solan virinon, kiun mi
	sincere amis&nbsp;? Sufi&#265;e&nbsp;! Ne ploru&nbsp;! Agi mi devas. Mi agu tuj.</p>
	<p>
	Kaj vi... Provu kunstre&#265;i &#265;iujn viajn fortojn, por almena&#365; morti
	digne.</p>
	
	<h3 id="notoj">Notoj :</h3>
	<ol>
		<li><span class="eo">Suba&#365;skulti</span> : ka&#349;e a&#365;skulti; a&#365;skulti ion, 
		kion oni devus ne a&#365;skulti.</li>
		<li><span class="eo">Subdiris</span> : komprenigi a&#365; sciigi ion al iu, ne dirante &#285;in tute klare.</li>
		<li><span class="eo">Subskribi</span> : skribi sian nomon fine de letero a&#365; dokumento.</li>
	</ol>
</div>
<?php include "gerdapiedo.inc.php"; ?>