<?
$titolo="15b";
include "gerdakapo.inc.php";
?>
<div class="rakonto lasu">
		<div class="onglet">Legu anka&#365; :
		<a href="lasu15.php">15a - Mistero en papervendejo</a>
		</div>

	<h2>Du raportoj pri vendado</h2>

	<p>Sinjoroj, mi beda&#365;rinde devas diri, ke la raporto pri la vendado de
	dol&#265;a&#309;oj tute ne estas fidinda. La funkciulo, kiu faris &#285;in, estis
	tro memfida. Li konsideris fakte nur unu specon de dol&#265;a&#309;oj &#8212;
	tiujn, kiuj enhavas &#265;okoladon &#8212; kaj li imagis, ke li povas esprimi
	&#285;ustajn opiniojn deirante nur de la informoj, kiujn li havigis al si
	pri tiuj.</p>

	<p>Estas vere, ke &#265;okolado estas unu el la &#265;efaj a&#309;oj, kiuj eniras en
	la faradon de dol&#265;a&#309;oj. A&#365; almena&#365;, oni povas diri, ke &#265;okolado
	estas grava enmeta&#309;o &#8212; en dol&#265;a&#309;ojn &#8212; se oni konsideras la
	demandon tutnacie. La afero montri&#285;as malsama, se oni konsideras nur
	unu urbon, kelkajn urbojn, la tutan nacion, kelkajn naciojn a&#365; la
	tutan mondon. Inter tiu, tiu &#265;i kaj tiu alia urbo, oni povas rimarki
	seriozajn malsimilecojn en la maniero kunmeti la dol&#265;a&#309;ojn. Mi do
	petas vin ne forgesi, ke, en &#265;i tiu diskuto, ni restas sur la
	tutnacia kampo. La situacio tute certe malsamus ankora&#365; pli, se ni
	rigardus &#285;in internacie.</p>

	<p>Kvankam do &#8212; se ni konsideras la tutan nacion &#8212; ni devas konsenti
	pri la &#265;efa loko, kiun okupas la &#265;okoladhavaj dol&#265;a&#309;oj inter la
	tuto de la dol&#265;a&#309;oj, tamen ni ne povas akcepti raporton, kiu diras
	e&#265; ne unu vorton pri, ekzemple, dol&#265;a&#309;oj faritaj el pura sukero kun
	iu a&#365; alia aldona&#309;o ne&#265;okolada.</p>

	<p>La aferoj ne estas tiel simplaj, kiel ilin klarigas &#265;i tiu raporto,
	kaj se ni deziras scii, kiel la situacio vere estas, ni devas proponi
	al iu alia, al iu pli fidinda, la taskon raporti pri la tutnacia
	dol&#265;a&#309;vendado.</p>

	<p>Kaj nun, se neniu petas la parolon rilate al &#265;i tiu demando...
	&#349;ajnas, ke ne... neniu mano alti&#285;as... se neniu deziras esprimi sian
	opinion pri la dol&#265;a&#309;demando, mi proponas, ke ni ekdiskutu la duan
	raporton, tiun pri la vendado de pano.</p>

	<p>Anka&#365; sur tiu kampo ne estas tiel facile ricevi la deziratajn
	informojn. Mi ne parolas pri tia flanka demando kiel la fakto, ke la
	peto de la panfaraj laboristoj pri mallongigo de la nokta labortempo
	ricevis jesan respondon. Mi konsideras tiun demandon flanka. Kaj mi ne
	priparolos &#285;in, kvankam ni nun scias, ke estas rilato inter tiu
	decido kaj la malalti&#285;o rimarkita &#265;i-urbe en la vendado de la plej
	kutimaj specoj de pano. Evidenti&#285;is, ke la horo, ekde kiu la pano
	estas a&#265;etebla, frumatene, havas pli grandan gravecon ol oni anta&#365;e
	imagis.</p>

	<p>Mi do diris, ke mi ne parolos nun pri la kampo de laborrilatoj. Mi
	volas komence tu&#349;i nur la monan aspekton de la demando. Kaj
	&#265;i-rilate mi povas diri nur unu aferon, nome, ke la situacio estas
	plej serioza.</p>

	<p>Vi povas fidi min, sinjoroj, &#265;ar mi konsideris tiun raporton tre
	atente, kaj tre zorgiga &#285;i estas. Vi certe konati&#285;is kun la
	informoj, kiujn enhavas la raporto pri panvendado, kaj vi ver&#349;ajne
	samopinias kiel mi, &#265;u ne&nbsp;? Tiu raporto estas ege interesa, sed tute
	ne trankviliga. Kiu ajn portas en sia koro la interesojn de la nacio
	sentos la saman zorgemon. Jen estas serioza situacio, pri kiu estas
	ur&#285;e okupi&#285;i.</p>

	<p>La panistoj plendas, ke ili ne ricevas sufi&#265;e da mono por la vendata
	pano, almena&#365; kiom koncernas la plej ofte vendatan specon, sed kion
	ni povus fari sen endan&#285;erigi la tutan nacian vivon&nbsp;?</p>

	<p>Ni ne trovis manieron kunordigi la malsamajn emojn de la koncernatoj,
	kaj ni trovi&#285;as en sakstrato<A HREF="#notoj">[1]</A>, en sen-elira situacio. La etaj
	panvendistoj petas ion, la &#265;iovendejoj<A HREF="#notoj">[2]</A> kaj aliaj grandegaj
	magazenoj volas ion alian, tiuj, kiuj a&#265;etas la panon havas ankora&#365;
	alian deziron, kaj kiam la panfaraj laboristoj intervenis dirante, ke
	neniu el miaj proponoj estas kontentiga por ili, mi trovi&#285;is subite
	kun tia kapdoloro, ke mi tute simple ne plu povis pensi.</p>

	<p>Mi, kiu &#265;iam &#349;ategis panon, jam plurajn tagojn vivas sen tu&#349;i e&#265;
	unu panpecon. Kaj la nura sono de la vorto &#171;pano&#187; agas al mi
	malsanige.</p>

	<p>Trovi respondon al tiuj demandoj estas pli ol oni povas peti de mi
	sola. Mi do kunvokis vin al &#265;i tiu kunsido, por ke ni diskutu plej
	serioze la demandon. Mi esperas, ke dank' al via helpo, estos eble
	surpaperigi proponojn, kiujn la tuta nacio povos akcepti. Nur unu
	afero estas certa, nome, ke se iuj enpo&#349;igos pli da mono ol anta&#365;e,
	sekve de niaj decidoj, tiuj estos nek vi, nek mi.</p>

	<p>Kaj nun, se vi permesas, sinjoroj, mi trinkos iom da akvo.</p>

	<h3 id="notoj">Notoj :</h3>

	<ol>
		<li><span class="eo">Sakstrato</span> : strato sen elirejo (kiel sako, el kiu io povas eliri
		nur tra la loko, tra kiu &#285;i eniris).</li>
		<li><span class="eo">&#264;iovendejo</span> : vendejo, en kiu oni vendas multajn malsamspecajn
		aferojn (ekzemple : man&#285;a&#309;on, vesta&#309;ojn, librojn, televidilojn...)</li>
	</ol>
</div>
<? include "gerdapiedo.inc.php"; ?>