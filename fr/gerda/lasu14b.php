<?php
$titolo="14b";
include "gerdakapo.inc.php";
?>
<div class="rakonto lasu">
	<div class="onglet">Legu anka&#365; :
	<a href="lasu14.php">14a - Silentu, enaj vo&#265;oj!</a>
	</div>
	<h2>Timiga diro</h2>
	
	<p>Estis priplorinda traviva&#309;o. Vi scias, ke mi decidis diri al miaj
	infanoj, ke mi foriros. Kiam mi decidis, mi tute ne imagis, ke estos
	tiel malfacile. Fakte, en la momento, kiam mi volis iri paroli al ili,
	mi konscii&#285;is, ke mi ne povas. Jen venis la horo iri al iliaj
	&#265;ambroj por informi ilin, kaj mi sentis min tiel malbone, ke mi
	ekploretis. Mia tuta kura&#285;o estis for.</p>
	<p>
	Komprenu min. &#264;u eblas al homo normalkora aliri siajn infanojn kaj
	diri: &#171;Mi havas nova&#309;on por vi. Balda&#365; mi foriros. Balda&#365; via patro
	forlasos &#265;i tiun domon por &#265;iam...&#187; Kiel oni povas tion diri al
	infanoj, kiujn oni amas&nbsp;?</p>
	<p>
	Kaj tamen mi devis. La afero estis decidita. Mi devis &#285;in fari. Ne
	estis alia vojo, &#265;u&nbsp;? Mi provis plikura&#285;igi min, trovi en mi fortojn
	novajn, per volpovo havigi al mi la forton superi miajn sentojn de
	timo kaj malespero, por fari mian devon.</p>
	<p>
	Ne estis facile. Sed mi havis la senton, ke iom post iom la dezirata
	forto envenas en min.</p>
	<p>
	Mi komence parolos al la knabino, mi decidis. &#348;i estis en sia
	&#265;ambro, farante iun laboron por la lernejo. &#348;i rigardis min per
	miroplenaj okuloj. Tute certe &#349;i sentis, ke io estas nenormala.
	Neniam mi havas tian esprimon, kiam mi iras diri ion al &#349;i.</p>
	<p>
	La tuta situacio i&#285;is min plejpleje zorga. Tamen mi ne povis eligi
	min el &#285;i nun. Mi aliris &#349;in. &#171;Klara&#187;, mi diris, &#171;mi... mi devas
	informi vin pri io... Mal&#285;ojiga nova&#309;o, tre mal&#285;ojiga&#187;.</p>
	<p>
	&#348;ia viza&#285;o alii&#285;is: mira anta&#365; unu momento, &#285;i nun fari&#285;is
	zorga. Mi ne scias, &#265;u &#349;i atendis ion similan, a&#365; &#265;u miaj vortoj
	estis tute neatenditaj por &#349;i. &#348;ia viza&#285;o ekesprimis maltrankvilan
	atenton.</p>
	<p>
	&#171;Vi scias... Certe vi rimarkis, ke via patrino kaj mi... nu... nia
	rilatado ne estas bona. Ni... Kiel diri&nbsp;?... Ni ne plu sukcesas rilati
	ame. Ni... Estas malfacile por unu vivi kun la alia, tagon post tago,
	horon post horo, minuton post minuto. Via patrino estas tre bona
	patrino, helpema, bonkora, klarpensa. Iumaniere mi plu amas &#349;in. Sed
	kunvivi en la sama domo ne plu estas eble. Ni decidis, ke mi
	foriros... Ne timu, mi revenos vidi vin, ludi kun vi, paroli kun vi.
	Kiel eble plej ofte. Sed mi vivos en alia domo&#187;.</p>
	<p>
	&#348;i rigardis min. Mi sentis min senkorulo seniganta hometon de la plej
	&#349;atata hava&#309;o.</p>
	<p>
	&#171;Se vi kaj patrino tion decidis...&#187; &#348;i komencis, kaj estis io tre
	mal&#285;oja en &#349;ia vo&#265;o. Mi rimarkis, ke &#349;i emas plori, sed kun granda
	malfacilo sukcesas superi la ploremon. &#348;i aldonis nur: &#171;Nu, estas
	tiel&#187;. Kaj post ekrigardo al mi, en kiu nek malamo, nek timo vidi&#285;is,
	sed nur malfeli&#265;o, &#349;i el sia &#265;ambro eliris, kaj tuj poste el la
	domo.</p>
	<p>
	Mi sentis min laca, ege laca. Kaj mi faris nur duonon de la devo&nbsp;! Mi
	ser&#265;is Alanon, la knabon. Mi pli anta&#365;timis &#265;i tiun intervidon,
	&#265;ar Alano estas pli juna kaj pli sentema. Anka&#365; pli malka&#349;ema, pli
	ema sin esprimi.</p>
	<p>
	Kiam mi aliris lin, li ludis per siaj etaj a&#365;toj. Alano havas
	specialan &#349;aton al tiuj malgrandaj veturiloj. Li oftege ludas per
	ili. Li okazigas al ili plej neimageblajn aventurojn.</p>
	<p>
	Mi decidis fini la dolorigan momenton kiel eble plej tuje. &#171;Mi venas
	sciigi ion tre gravan al vi&#187;, mi diris per vo&#265;o plej serioza. La
	veturiletoj tuj haltis, kaj Alano direktis al mi siajn belajn bluajn
	okulojn, tiom plenajn de trankvila amo, ke mia koro ekdoloris. Li
	havas al mi grandegan amon. Mi estas por li la Patro kun granda P<a href='#notoj'>[1]</a>.
	Patro estas, liapense, plej aminda fortulo: ulo kura&#285;ega, havanta la
	povon &#265;iam &#265;ion superforti.</p>
	<p>
	Kaj nun mi batfaligos tiun manieron min vidi. Miaj vortoj estos bato,
	post kiu nenio plu restos el la imago pri mi. Jes ja, tiu maniero min
	vidi estas pure imaga, &#285;i ne estas &#285;usta. Mi estas fakte nur simpla
	homo, kun fortoj kaj malfortoj, ne la grandegulo, kiun la knabo
	imagas. Sed &#265;u estas bone, ke per unu bato, per unu timiga bato, mi
	faru, ke tiu imagata, sed amata fortulo, subite perdu la ekziston&nbsp;? &#264;u
	li ne estas tro malforta por supervivi tian baton&nbsp;? &#264;u post tiu falo
	li povos restari&#285;i&nbsp;? Kaj tamen mi devis paroli.</p>
	<p>
	Ree, mi kunigis la tuton de miaj troveblaj fortoj, kaj ekparolis:
	&#171;Alano, mi balda&#365; foriros. Mi ne plu vivos kun vi &#265;i tie. Mi ne plu
	vivos &#265;i-dome&#187;.<br>
	La knabo min rigardis kun hezita esprimo.</p>
	<p>
	Kaj li ekridis.</p>
	<p>
	Mi atendis ion ajn, sed ne tion. Li ne akceptis min serioze&nbsp;! Por li,
	patro estas tiel klara, evidenta, neforigebla duono de amata paro, ke
	tiu duono ne povus serioze foriri, lasante la alian duonon sola. Por
	li, evidente, paro estas tuto, paro estas unuo, ne du a&#309;oj, kiujn
	eblas malkunigi. Ke mi foriru, tio estas tute simple neebla. Tiu diro
	de la patro povis esti nur luda.</p>
	<p>
	Tamen mi devis komprenigi al li la veron. Balda&#365; mi ne plu estos en
	la domo. Balda&#365; mi havos mian vivon aliloke, for de lia patrino, de
	Klara, de li.</p>
	<p>
	&#171;Alano&#187;, mi rekomencis, kaj mi provis igi mian vo&#265;on kiel eble plej
	senrida. &#171;Alano, mi ne ridas, &#265;i tio ne estas ludo. Mi komprenas, ke
	vi ne kredis min tuj, &#265;ar vi tutforte esperas, ke mi ne diris la
	veron. Sed estas vere, Alano, mi foriros. Vi restos &#265;i tie kun
	patrino kaj Klara. Kaj mi ne plu vivos kun vi. Mi...&#187;</p>
	<p>
	Li sentis nun, ke &#265;i tio ne estas imaga rakonto, ke mi diras la puran
	veron. Sed li ne povis akcepti &#285;in. Li rigardis min. Li subite ege
	pali&#285;is. Li i&#285;is tiel eta, tiel malforta, tiel senhelpa, ke mi
	sentis, kvaza&#365; la tuta &#265;ambro turni&#285;us, kaj mi apena&#365; ne svenis.</p>
	<p>
	&#171;Mi mortigis lin&#187;, mi pensis, kaj tiu penso, kiom ajn neakceptebla,
	restadis dolore en mia kapo. &#171;Mi mortigis lian koron, lian &#285;ojon,
	eble lian povon ami kaj feli&#265;i. Mi estas la mortigisto de mia knabo&#187;.
	En unu minuto, &#265;io fari&#285;is nekredeble malvarma en mi.</p>
	<p>
	Alano ekkriis. Li elmetis siajn etajn brakojn, siajn etajn manojn,
	batis min kun fortega, longa, nehoma krio, kaj post kelkaj ekbatoj al
	mi, forkuris ploregante.</p>
	<p>
	Mi staris tie, senpensa, sensenta. Mi ne imagis, ke eblas porti tian
	pezon de malfeli&#265;o. Mi sentis min la plej malaminda dolorigisto en la
	mondo. Mi pensis pri Diana, la virino, kun kiu mi deziris kunvivi. Por
	Diana mi deziris forlasi tiujn du belegajn, sanegajn infanojn kaj
	ilian patrinon. Sanegajn&nbsp;? Jes, &#285;is nun. Sed &#265;u ili povos resti same
	sanaj post tia videble preska&#365; mortiga bato&nbsp;?</p>
	<p>
	&#264;u mi perdis la sa&#285;on, mi demandis al mi. &#264;u Diana povas doni al mi
	veran feli&#265;on&nbsp;? A&#365; &#265;u por feli&#265;o nur imagita mi nun malfaras unubate
	feli&#265;on malrapide, iom post iom kunmetitan&nbsp;?</p>
	<p>
	Mi ne plu sciis, kiu mi estas, kion mi faru, kien direkti&#285;as mia
	vivovojo. &#171;&#264;u vere tion mi volas&nbsp;?&#187; mi demandis al mi. Sed de nenie
	venis respondo.</p>			
	
	<h3 id="notoj">Notoj : </h3>
	<ol>
		<li><span class="eo">diru</span> : &#171;po&#187;.</li>
	</ol>
</div>
<?php include "gerdapiedo.inc.php"; ?>