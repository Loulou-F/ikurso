<?
$titolo="18b";
include "gerdakapo.inc.php";
?>
<div class="rakonto lasu">

	<div class="onglet">Legu anka&#365; :
	<a href="lasu18.php">18a - La letersoifa patrino</a>
	</div>

	<h2>Mi atendas gravan leteron</h2>
		
	<p>Kioma horo estas? Preska&#365; la dua kaj kvin minutoj. A&#365;, se vi
	preferas &#8212; ja uzeblas amba&#365; dirmanieroj &#8212; kvin minutoj post la dua.
	Nu, nu, kiel rapide la tempo pasas!</p>

	<p>Mi ne vidis la leterportiston. &#264;u li jam pasis? Preska&#365; &#265;iam mi
	vidas lin. Kutime li pasas tuj post la dua.</p>

	<p>Hoho! &#171;Kutime li pasas post la dua&#187;, tiu esprimo ne estas tre klara.
	Oni povus pensi, ke mi volas diri: &#171;tiu &#265;i leterportisto pasas tuj
	post la dua leterportisto&#187;. Nu, &#265;u vere oni povus miskompreni
	tiamaniere? Ver&#349;ajne ne. Kial estus tri leterportistoj pasantaj
	samstrate? Por ke nova leterportisto povu pasi post alia
	leterportisto, kiu mem estus nomata &#171;dua leterportisto&#187;, devus pasi
	tri leterportistoj entute, &#265;u ne?</p>
	
	<p>Ver&#349;ajne do vi komprenis, ke temas pri la horo. Mi volis diri:
	&#171;Kutime li pasas tuj post la dua horo&#187;.</p>
	
	<p>Nu, mi iru vidi, &#265;u li alportis ion al mi. Mi ja atendas gravan
	leteron, kaj &#285;i ankora&#365; ne alvenis. Mi ne &#349;atas atendi, atendi,
	atendadi ion, kio ne okazas. Kaj jam de kelkaj tagoj mi atendas la
	alvenon de tiu letero.</p>
	
	<p>Ne. Estas nenio. A&#365; li jam pasis, kaj estis nenio por mi, a&#365; li
	ankora&#365; ne pasis. Plej ver&#349;ajne li ankora&#365; ne pasis.</p>
	
	<p>Eble li malfruas &#265;i-foje. Li preska&#365; neniam malfruas, li kutime
	pasas &#285;ustatempe. Tamen malfruo povas fojfoje okazi.</p>
	
	<p>Sed rigardu! La&#365; la murhorlo&#285;o estas nur kvarono<A HREF="#notoj">[1]</A> anta&#365; la dua.
	La unua kaj kvardek kvin minutoj. La unua kaj tri kvaronhoroj. &#264;u
	eble la murhorlo&#285;o funkcias bone, dum mia brakhorlo&#285;o estas 
	fu&#349;ita?</p>
	
	<p>Ne! Mi misvidis. Mi misprenis<A HREF="#notoj">[2]</A> la sekundan montrilon por la minuta.
	Sur mia brakhorlo&#285;o, la sekunda montrilo estas tro dika, &#285;i tro
	similas minutan, kaj mi neniam vere alkutimi&#285;is al tiu dika montrilo,
	kiu montras nur la sekundojn. Mi ofte mislegas la horon pro tiu tro
	dika sekundmontrilo.</p>
	
	<p>Koncerne la murhorlo&#285;on, estas pli simple, &#265;ar &#285;i estas tre malnova
	kaj ne havas montrilon por la sekundoj. Tiel ne estas risko fu&#349;legi
	la horon.</p>
	
	<p>Kiel kutime, mi parolas senhalte kaj dume la tempo pasas. Nun estas
	dek minutoj anta&#365; la dua. Tio estas la unua kvindek. La unua horo kaj
	kvindek minutoj kaj dek sekundoj. Nu, ni ne konsideru la sekundojn.
	Sekundoj tute ne gravas. Estas do la unua kaj kvindek minutoj. La
	dektria kvindek, se vi bezonas precizigi, ke nun estas posttagmeze.
	Dek minutoj anta&#365; la dekkvara. &#264;ar, se la unua posttagmeze estas la
	dektria, tiam la dua posttagmeze estas la dekkvara.</p>
	
	<p>Mi neniam kutimi&#285;is al tiu maniero esprimi la horon. E&#265; dum mia
	militservo, kvankam mi soldatis en unuo specialigita pri komunikado,
	kaj ni devis uzi tiun teruran dudekkvarhoran dirmanieron. Mi neniam
	sukcesis plene lerni &#285;in. Nu, mi povas uzi &#285;in, sed &#265;iam kun
	sekundo da hezito. &#284;i neniam i&#285;is reale natura por mi.</p>
	
	<p>Nu, nu, leterportisto, kion vi faras? &#264;u vi venas a&#365; ne? Mi volas
	legi tiun leteron, scii, &#265;u mi povos labori en tiu radiomagazeno. Mi
	estas fakulo pri radio. Mi eklernis dum la militservo, kaj poste plu
	interesi&#285;is pri radio, sekvis instruadon pri radio en vespera
	lernejo, i&#285;is radiofakulo.</p>
	
	<p>Amiko Bip diris al mi, ke tiu laboro en la radiomagazeno estus
	perfekta por mi, kaj mi la &#285;usta homo por tiu laboro. Kial la
	direktisto de la magazeno ne respondis tuj? Kial tiuj uloj, tiuj
	&#265;efoj, neniam respondas tuj? Kial ili ne respondis parole, tuj post
	la intervido, &#265;u ili akceptas min a&#365; ne? Kial ili diris: &#171;vi estos
	informita perletere&#187;? Kial, en tiuj situacioj, ili &#265;iam alprenas
	senmovan viza&#285;on?</p>
	
	<p>Ver&#349;ajne por ke oni ne sciu, &#265;u oni kontentigis ilin a&#365; ne.
	Ver&#349;ajne por ke oni da&#365;re sin demandu, &#265;u oni havas &#349;ancojn a&#365; ne
	ricevi la petitan laboron. Sed kial agi tiamaniere? &#264;u vi 
	komprenas?</p>
	
	<p>Estas strange, ke mi diras &#171;vi&#187;, dum mi parolas al neniu. Se iu
	&#265;eestus &#265;i tie, li trovus min ridinda. Eble mi estas strangulo. Mi
	parolas tute sola, mi parolas al la muroj, al la tablo, al la se&#285;oj,
	kaj mi uzas la vorton &#171;vi&#187;! Fakte, ne al la muroj, ne al la mebloj mi
	parolas. Kaj ne estas &#285;uste diri, ke mi parolas al neniu. Mi parolas
	al iu, sed tiu &#171;iu&#187; ne ekzistas. Almena&#365; li ne ekzistas ekster mi. Mi
	simple parolas al mi mem.</p>
	
	<p>Kaj kial do mi ne rajtus paroli al mi la&#365;te? Mi estas en mia hejmo.
	Kaj hejme mi estas la plej supera a&#365;toritato. Mi &#285;enas neniun. Neniu
	&#8212; beda&#365;rinde &#8212; kunvivas kun mi en mia hejmo. Mi estas sola.</p>
	
	<p>Kiam oni vivas sola, estas normale plenigi la malplenon per la sono de
	sia vo&#265;o. Ne estas pla&#265;e vivi sola. Mi neniam kutimi&#285;os al tia
	vivo. Soleco ne estas bona por la homo.</p>
	
	<p>Tial mi tiom atendas la leterportiston. Se oni ricevas leterojn, oni
	sentas sin malpli sola.</p>
	
	<p>Jam kvin minutoj post la dua nun. La dekkvara kaj kvin. Kion ili faras
	en la po&#349;tejo?</p>
	
	<p>Mi forte esperas, ke tiu radiomagazeno akceptos min. Labori tage, nur
	dumtage, kia &#285;ojo! Mia nuna nokta laboro ne pla&#265;as al mi. Kaj mi
	ricevus iom pli da mono ol nun. Estas pla&#265;e perlabori sufi&#265;e da mono
	por a&#265;eti &#265;iaspecajn aferojn, kiujn oni ne bezonas.</p>
	
	<p>A&#265;eti ion bezonatan ne estas plezuro. Oni ja bezonas vivi. Sed a&#265;eti
	ion senbezone, nur &#265;ar oni havas la monon kaj deziras a&#265;eti la
	aferon, tio estas la dol&#265;a vivo.</p>
	
	<p>Mi ne i&#285;os ri&#265;ega, e&#265; se ili akceptos min en tiun radiovendejon,
	sed iom pli ri&#265;a ol nun.</p>
	
	<p>Nun estas kvarono post la dua. Mi rigardas tra tiu fenestro jam tutan
	duonhoron nun. Kaj tiu leterportisto ankora&#365; ne vidigis e&#265; peceton
	de sia nazo. Kio okazas al li?</p>
	
	<p>Mi ne longe elportos. Mi bezonas tiun leteron. Mi ne volas resti hejme
	la tutan posttagmezon. Mi bezonas promeni, mar&#349;i, movi min, fari ion.
	Ne resti hejme malanta&#365; fenestro, dum horoj kaj horoj pasas, kaj ne
	pasas la leterportisto.</p>
	
	<p>Kaj se li pasos kaj ne havos mian leteron? Se la radioriparejo plu
	atendigas min? &#264;u mi elportos? Diable! Mi ne kutimas elporti tiajn
	situaciojn, kaj mi ne sentas min tre forta.</p>
	
	<p>Mi petas vin, leterportisto, kara juna bona aminda leterportisto,
	venu, kaj donu al mi tiun respondon, tiun jesan respondon.</p>
	
	<p>Kaj se la respondo venos, kaj estos nea? Oj, oj, oj! Kia terura
	vivo! Tion e&#265; malpli mi elportos.</p>
	
	<p>Mi tro esperas. Tio estas la malbona flanko de mia nuna situacio. Mi
	devus igi min esperi malpli. Tiel mi ne riskus defali de tro altaj
	esperoj. Sed kiel fari por malgrandigi sian esperon? &#264;u vi scias?
	&#264;u iu scias &#265;i tie? Kompreneble ne. &#264;i tie estas ja neniu...</p>

	<h3 id="notoj">Notoj : </h3>
	<ol>
		<li><span class="eo">Kvarono</span> : 1/4</li>
		<li><span class="eo">Preni X por Y, mispreni X por Y </span> : pensi, ke estas Y, dum fakte estas X.</li>
	</ol>
</div>
<? include "gerdapiedo.inc.php"; ?>