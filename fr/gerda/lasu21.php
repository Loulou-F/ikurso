<?
$titolo="21a";
include "gerdakapo.inc.php";
?>
<div class="rakonto lasu">

	<div class="onglet">Legu anka&#365; :
	<a href="lasu21b.php">21b - Adia&#365; lando amata!</a>
	</div>

	<h2>Ho bela naski&#285;urbo!</h2>

	<p>Rigardu! &#264;i tie mi naski&#285;is. &#264;u ne bela loko? Mi dubas, &#265;u
	ekzistas io simila aliloke en la mondo. &#264;u la montoj ne estas
	nekredeble belaj? &#264;u vi konas pli mirindan vida&#309;on? Rigardu la
	urbeton, kun &#285;iaj malnovaj domoj kaj &#285;iaj mallar&#285;aj stratoj, kiuj
	turni&#285;as serpente, &#265;u vi ie ajn vidis ion similan? Rigardu tiujn
	malnovajn &#349;tonmurojn. Ne ofte oni ankora&#365; vidas tiel perfektan
	urbomuregon. La tuta urbo estas plena je trezoroj multjarcentaj. Mi
	dubas, &#265;u ilia valoro estas konata. Sed certe &#285;i estas tre alta.</p>
	
	<p>La urbodomo<A HREF="#notoj">[1]</A> estas mirinda arta&#309;o. Vi certe jam vidis fotojn de
	&#285;i, &#265;u ne? Multaj venas al &#265;i tiu urbeto nur por rigardi la
	urbodomon kaj foti &#285;in. Se vi havas bonan fotoaparaton, ni iros tien,
	kaj mi indikos al vi, de kiu angulo &#285;i aspektas plej bele.</p>
	
	<p>Fakte, multaj el tiuj mallar&#285;aj stratoj ne estas tre puraj, sed tio
	ne &#285;enos vin, &#265;u?</p>
	
	<p>Mia frato volas fari libron pri nia naski&#285;urbo. Li ankora&#365; vivas &#265;i
	tie. Mi foriris anta&#365; longe, tuj post kiam niaj gepatroj mortis kaj
	oni vendis la magazenon. Sed mia frato restis plu.</p>
	
	<p>&#264;u vi sentas la harmonion de &#265;i tiu loko? Beda&#365;rinde, la suno
	ankora&#365; ne montri&#285;is, &#265;ar la lumo nun ne estas tute kontentiga por
	foti.</p>
	
	<p>Via fratino foje venis &#265;i tien, &#265;u ne? &#348;i venis kun iu muzika
	societo, se mi bone memoras. Mi tre &#349;atas vian fratinon, vian plej
	junan fratinon, almena&#365;. La alian mi ne konas. Sed via plej juna
	fratino estas tre kara al mi. &#348;i estas tiel dol&#265;a! Dol&#265;a, harmonia
	viza&#285;o, kaj belega vo&#265;o. Ne mirige, ke &#349;i ludas muzikon. Estas
	beda&#365;rinde, ke &#349;i estas tiel... kiel diri?... ne timema, sed...
	ne-sinmontrema. &#348;i parolas tiel malla&#365;te, ke oni sentas, kvaza&#365; &#349;i
	timus, ke oni rimarkos &#349;ian &#265;eeston. Kial bela knabino kiel &#349;i
	timas, se oni rigardas &#349;in?</p>
	
	<p>Via fratino lernis muzikon eksterlande, &#265;u ne? Mi ne memoras, en kiu
	lando. Kaj &#349;i iris al multaj diversaj landoj dank' al sia muziko.
	Devas esti pla&#265;e, kaj interese, iri de lando al lando kun
	muzikistaro. Sed eble tiu &#265;iama transloki&#285;o estas laciga.</p>
	
	<p>Nun, se vi havas ankora&#365; tempon, mi kondukos vin al la alia flanko de
	la urbo. Multaj malnovaj domoj estas vidindaj tiuflanke. &#264;i-flanke
	estas bone por havi plenan ideon pri la urbo, &#265;ar ni trovi&#285;as
	sufi&#265;e alte por havi bonan rigardon al la tuto. Sed estas malpli da
	vidinda&#309;oj &#265;i-flanke. La plej vidindaj aferoj trovi&#285;as trans tiu
	lar&#285;a strato, kiun vi vidas dekstre. Tie ja komenci&#285;as la malnova
	urbo.</p>
	
	<p>&#264;u vi scias, ke oni da&#365;re esploras ser&#265;e al malnova&#309;oj &#265;i-urbe?
	Sub la monteto, sur kiu ni staras, oni trovis multajn valorajn
	objektojn.</p>
	
	<p>La historiistoj ne interkonsentas inter si pri diversaj aspektoj de la
	urba historio. Sed oni malkovris postresta&#309;ojn el muroj kaj domoj &#265;i
	tie ene de la monteto. Oni e&#265; trovis meblojn, laborilojn kaj
	diversajn objektojn, ekzemple pecojn de boteloj, tie &#265;i, precize sub
	la loko, kie ni nun staras.</p>
	
	<p>Oni kredas, ke dum persekutoj, homoj venis vivi &#265;i tie sube. Anta&#365;
	kelkaj jarcentoj, la &#349;tato persekutis multajn pro ilia religio. Se la
	afero interesas vin, mi donos al vi libron pri tiu persekutado.
	Teruraj aferoj okazis. Homa vivo ne plu havis valoron por la tiuepokaj
	a&#365;toritatoj. Ili mortigis kaj suferigis homojn sen e&#265; plej eta
	kortu&#349;o. La popolo terure suferis.</p>
	
	<p>Nu, tiel estas la vivo, &#265;u ne? Ekzistas personoj, kiuj beda&#365;ras la
	malnovan tempon, la pasintajn epokojn. Mi ne. La vivo estas pli bona
	nun, almena&#365; por ni &#265;i tie, &#265;ar ni scias, ke en la resto de la
	mondo homa persono ne &#265;iam estas konsiderata kiel la valora esta&#309;o,
	kiu &#285;i estas, a&#365; devus esti, la&#365; mia opinio.</p>
	
	<p>&#264;u vi sufi&#265;e rigardis la vida&#309;on? Bone. Ni do povas iri al la alia
	flanko, kie ni povos vidi de proksime tiujn malnovajn domojn. Venu. Mi
	kondukos vin. Mi estas certa, ke tiu malnova urbo ege pla&#265;os al vi.</p>
	
	<h3 id="notoj">Notoj :</h3>
	<ol>
		<li><span class="eo">Urbodomo</span> : domo, kie trovi&#285;as la &#265;efaj urb-administraj oficejoj.</li>
	</ol>
</div>
<? include "gerdapiedo.inc.php"; ?>