<?php
$titolo="23a";
include "gerdakapo.inc.php";
?>
<div class="rakonto lasu">

	<div class="onglet">Legu anka&#365; :
	<a href="lasu23b.php">23b - Ameriko, jen mi venas!</a>
	</div>

	<h3>Sekreta servo</h3>
	
	<p>Kial diable mi entiri&#285;is<a href="#notoj">[1]</A> en tiun aferon&nbsp;? Mi ne estis sufi&#265;e
	singarda. Oni neniam gardas sin sufi&#265;e kontra&#365; tiuj dan&#285;eraj
	decidoj. Fakte, mi e&#265; ne rimarkis, ke mi ion decidas. Tiuepoke, mi
	estis simpla soldato. &#264;ar miaj gepatroj multege voja&#285;is kaj
	konstante transloki&#285;is de unu lando al alia, mi lernis diversajn
	lingvojn. Tute senkonscie, fakte. Knabeto lernas rapide, e&#265; se nur
	ludante kun aliaj infanoj, kiam li vivas portempe<a href="#notoj">[2]</A> en lando, kies
	lingvon li neniam lernis anta&#365;e. Li e&#265; ne bezonas iradi al la
	lernejo por kutimi&#285;i al tute nova maniero esprimi sin. Se li
	allernejas, estas pli bone, sed lerneja instruado ne vere necesas por
	lerni lingvon. Se oni estas ankora&#365; tre juna kaj vivas en la koncerna
	lando. Konstante oni devas uzi la lingvon, ree kaj ree aperas novaj
	okazoj &#285;in uzi, en novaj kondi&#265;oj, tiel ke &#265;iuj vortoj kaj &#265;io
	alia enkapi&#285;as e&#265; sen plej eta fortostre&#265;o.</p>
	
	<p>Tial mi vere bone scipovis kelkajn lingvojn. Anka&#365; lingvojn ne tre
	konatajn nialande. Kaj kiam miaj diablaj &#265;efoj tion eksciis &#8212; oni
	neniam estas tro diskreta; se mi estus imaginta la sekvojn, mi estus
	silentinta pri miaj lingvoscioj &#8212; jes, kiam miaj &#265;efoj tion eksciis,
	ili proponis al mi oficejan laboron: traduki dokumentojn, a&#365; almena&#365;
	tiujn legi, kaj mallonge klarigi al ili, pri kio temas en tiuj
	paperoj.</p>
	
	<p>Nu, mi ne speciale &#349;atis la soldatan vivon, &#171;la dol&#265;an vivon&#187;, kiel
	ni tiutempe kromnomis<a href="#notoj">[3]</A> &#285;in. Porti pezan sakon mar&#349;ante tuttage sur
	sunvarmega vojo, a&#365; ku&#349;i sur akveca tero ludante militon, ne estas
	por mi la plej tipa tipo de vivo feli&#265;a. Kaj mi a&#365;dis, ke la
	bon&#349;anculoj, kiuj militservas oficeje, ricevas multe pli bonajn
	man&#285;ojn ol tiuj, kiuj fortigas sian korpon kaj lernas la arton ne
	pensi en &#265;iutagaj kampaj soldatludoj.</p>
	
	<p>Mi &#349;atas bone man&#285;i. Tio estas unu el miaj multaj malforta&#309;oj.
	Krome, miaj muskoloj pli rapide laci&#285;as ol mia kapo, kaj mi estis
	tiel lacega fine de tiuj liber-aeraj soldattagoj, ke mi sentis,
	kvaza&#365; mi apena&#365; vivus plu. E&#265; signi per okulo estis tro lacige por
	mi en tiuj vesperoj.</p>
	
	<p>Mi rakontas &#265;ion &#265;i por klarigi al vi, kial mi tiel facile
	entiri&#285;is en la Centron kun granda C. Mi kompreneble petas vian
	protekton, &#265;ar... Ne. Pri tio pli poste. Min altiris tien la scio, ke
	mi ne plu lacigos mian korpon &#285;ismorte rolante kiel serpento a&#365;
	hundo, a&#365; kiel pezeg-portanto, en lokoj maldol&#265;aj. Miaj kruroj kaj
	piedoj ne estas speciale belaj &#8212; ili e&#265; estas vere malbelaj, se
	paroli sincere &#8212; sed mi &#349;atas ilin, &#265;ar ili &#265;iam servis min amike,
	kaj la &#171;dol&#265;a vivo&#187; de simpla soldato pli kaj pli eluzis<A HREF="#notoj">[4]</A> ilin,
	tiel ke mi sentis min i&#285;anta iom pli malalta &#265;iutage.</p>
	
	<p>Cetere, mia tuta korpo eluzi&#285;is. Mi jam ne havis multe da graso
	anta&#365; ol komenci, sed tiu malmulto perdi&#285;is en la unuaj semajnoj.
	Oni provis kredigi al mi, ke per tia konstanta funkciado je sia plej
	alta povo mia korpo fari&#285;os &#265;iurilate fortega, sanega kaj multopova
	&#8212; &#171;Vi estas Davidoj, mi faros Goljatoj el vi&#187;, diris unu el niaj
	suferigistoj, forgesante, kun la tipa senkapa funkciado de la
	militistaro, ke el tiuj du karuloj, Goljato montri&#285;is la perdinto &#8212;
	sed mi havis fortajn dubojn pri miaj &#349;ancoj sukcesi. La&#365; ilia
	agmaniero, e&#265; se ilia celo sincere estis nin fortigi, &#349;ajnis al mi,
	ke la &#349;ancoj perdi la vivon kaj la malmultan sa&#285;on, kiun ni junuloj
	havis, estis multe pli grandaj ol la &#349;ancoj realigi ilian celon: fari
	supervirojn el ni.</p>
	
	<p>Kompare kun tiu Goljatigo, sidi en komforta oficejo tradukante paperon
	post papero &#349;ajnis al mi celo plej dezirinda. Kiam oni faris al mi
	tiucelan proponon, mi ne for&#309;etis &#285;in. Kiel mi &#309;us diris, mi ne
	estas superhomo, kaj en similaj kondi&#265;oj por nee respondi necesus
	superhoman forton.</p>
	
	<p>Mi neniam estis speciale sindonema. Mi &#265;iam celis pli protekti mian
	sanon kaj kontentigi mian emon bone vivi ol doni min al la Patrolando.
	Tute ne estis certe, cetere, ke mi estos malpli patrolandama en
	oficejo ol en la kampoj kaj montoj.</p>
	
	<p>Mi do alvenis en la Centron. Mi tute ne sciis, pri kio temas. Oni igis
	min promesi, ke mi plene gardos la sekretojn pri &#265;io, kion mi vidos,
	a&#365;dos, tu&#349;os a&#365; iamaniere sentos tie, kaj &#265;ar tiuj realistoj ne
	kredas je simpla promesado, tuj kiam mi promesis, ili klarigis al mi,
	kiel rapide mi malaperus<a href="#notoj">[5]</A> el &#265;i tiu vivo &#8212; tiel diskrete, ke e&#265;
	la polico ne starigos al si demandojn &#8212; se &#349;ance mi ion dirus pri la
	Centro kaj tio, kion &#285;i faras.</p>
	
	<p>Traduki per si mem ne estas tia agado, kia portas vin al plejsupro de
	feli&#265;o, sed almena&#365; la dokumentoj estis interesaj. Mi &#265;iam multe
	interesi&#285;is pri &#265;io, kio okazas sur la Tero, kaj tiuj raportoj a&#365;
	aliaj skriba&#309;oj min interesis. Ni tradukis plej strangajn paperojn,
	fojfoje e&#265; leterojn senditajn de soldatfamilio el &#171;malamika&#187; lando al
	militservanto, do plenaj je informoj pri la vivo en la devenloko, kaj
	kaptitaj la-diablo-scias-kiel.</p>
	
	<p>Sed poste... Ne. Mi ne povas rakonti. Mi bezonas protekton, pli bonan
	protekton kontra&#365; ili. Ili estas tiel dan&#285;eraj. A&#365; &#265;u tion mi
	imagas&nbsp;? Ne. Ili estas grandpovaj. Ili estas kvaza&#365; &#349;tato en la
	&#349;tato. La malnova timo plu ku&#349;as malsupre en mia koro. Kaj tamen mi
	devus rakonti. Se ne por via plezuro, almena&#365; por la sano de mia kapo
	kaj de mia korpo, laca plu porti &#265;ion &#265;i neniam parolante pri &#285;i.
	&#264;u gardi sekretojn tutvive estas eble al ne-superhomo&nbsp;? &#264;iam gardi
	multe da gravegaj sekretoj estas konstanta stre&#265;o, kaj tiu stre&#265;o
	estas malpli kaj malpli elportebla. E&#265; kiam la sekretoj estas
	ridindaj.</p>
	
	<p>Kaj mult-aspekte, la vivo en la Centro estis ridiga. A&#365; ridinda. Tiuj
	homoj prenis sin tiel serioze&nbsp;! La ideo partopreni en ka&#349;a, subtera,
	subsupra&#309;a milito tutmonda naskis en ili senton pri graveco, kiu
	fojfoje perdigis al ili la kapon.</p>
	
	<p>Krome, ni tie vivis en konstanta stre&#265;i&#285;o. Kaj ridi montri&#285;is bona
	rimedo por gardi nin kontra&#365; la dan&#285;eraj sekvoj de tiu &#265;iam stre&#265;a
	atmosfero.</p>
	
	<p>Foje... Se vi scius... Vi ridegos, kiam vi ekscios. Foje, unu el tiuj
	spion-&#265;efoj &#8212; li nomi&#285;is Alb...</p>
	
	<p>Ho&nbsp;! Kio okazas al mi&nbsp;? Tra la fenestro, iu ek&#309;etis... mi svenas, mi
	svenas... Kapo turni&#285;as. Rigardu: en la koron &#285;i eni&#285;is, &#285;i
	teni&#285;as tute firme... tiu afereto... Mortiga substanco... Kial vi
	malfermis la fenestron&nbsp;? Kial vi igis min stari apud &#285;i&nbsp;? &#264;u vi...&nbsp;?
	Haaaaa&nbsp;!</p>

	<h3 id="notoj">Notoj :</h3>
	<ol>
		<li>En-tir-i&#285;-i.<br>
		<li><span class="eo">Portempe</span> : por iu tempo, dum iu tempo, dum iu da&#365;ro.</li>
		<li><span class="eo">Krom-nomi</span> : doni kroman, anstata&#365;an nomon.</li>
		<li><span class="eo">Eluzi</span> : malbonigi a&#365; malgrandigi per longa uzado.</li>
		<li>En la originalo : malaperos (preseraro). Ne temas pri futuro en
		pasinteco, sed pri vera kondicionalo (vidu la postan "se mi dirus").</li>
	</ol>
</div>
<?php include "gerdapiedo.inc.php"; ?>