<?
$titolo="5 (kvin)";
include "gerdakapo.inc.php"; 
?>
		<div class="rakonto">
			<img src="bildoj/gerda05-1.gif">
			<p><b>Bob:</b>	Nu, vi ankora&#365; ne diris al mi, kio okazis, dum vi spione
			rigardis tiun paron.</p>
			<p><b>Linda:</b>	Okazis io vere stranga.</p>
			<p><b>Tom:</b>	Vere stranga, fakte. En la mano de tiu junulo estis io.</p>
			<p><b>Bob:</b>	Kio?</p>
			<p><b>Linda:</b>	Ni ne povis vidi.  Io tre eta. Malgranda afero. Afereto.</p>
			<p><b>Tom:</b>	Kaj dum &#349;i ne rigardis, lia mano alproksimi&#285;is al &#349;ia taso.</p>
			<p><b>Linda:</b>	Kaj kiam &#349;i ekrigardis lin, lia mano ekhaltis.</p>
			<p><b>Tom:</b>	Tiam li montris ion al &#349;i. Evidente, li deziris forturni &#349;ian
			atenton.</p>
			<p><b>Linda:</b>	Kaj li sukcesis. Li plene sukcesis. &#348;i rigardis al la pordo.
			Kaj dum &#349;i rigardis for, lia mano subite estis super &#349;ia taso, dum
			unu sekundo, ne pli, kaj tute nature revenis. Malplena.</p>
			<p><b>Bob:</b>	&#264;u &#285;i estis plena anta&#365;e?</p>
			<p><b>Tom:</b>	Ne plena. Kompreneble, &#285;i ne estis plena. Sed estis io en &#285;i,
			kaj post kiam &#285;i estis dum sekundo super la taso de Gerda, estis plu
			nenio en &#285;i.</p>
			<p><b>Linda:</b>	Certe estas iu mistera substanco.</p>
			<p><b>Tom:</b>	Iu drogo.</p>
			<p><b>Bob:</b>	Kiel vi povas scii, ke ne estis tute simple peco da sukero?</p>
			<p><b>Linda:</b>	Li ne agus tiel ka&#349;e, se estus nur sukero.</p>
			<p><b>Tom:</b>	Cetere, &#265;i tie ne estas peca sukero. Estas nur pulvora sukero,
			en sukerujoj.</p>
			
		</div>
		<div class="rakonto">
			<img src="bildoj/gerda05-2.gif">
			<p><b>Bob:</b>	Eble li havis sukerpecon en la po&#349;o kaj...</p>
			<p><b>Tom:</b>	&#264;u vi ofte promenas kun sukerpecoj en via po&#349;o?</p>
			<p><b>Bob:</b>	Vi pravas. Tiu ideo estas absurda. Tamen...</p>
			<p><b>Linda:</b>	Rigardu! Jen &#349;i ekstaras, kaj ekiras for.</p>
			<p><b>Bob:</b>	&#348;i &#349;ajnas tute normala. Ver&#349;ajne vi imagis ion draman, dum
			temas pri tute simpla, tute natura okaza&#309;o.</p>
		</div>
<? include "gerdapiedo.inc.php" ?>