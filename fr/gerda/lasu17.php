<?
$titolo="17a";
include "gerdakapo.inc.php";
?>
<div class="rakonto lasu">

	<div class="onglet">Legu anka&#365; :
	<a href="lasu17b.php">17b - Instruista amo</a>
	</div>
		
	<h2>Edzokaptaj inoj</h2>

	<p>Jes, kiam, anta&#365; kelkaj jaroj, li diris al mi, ke mi estas la plej
	bela knabino, kiun li iam ajn vidis, mi preska&#365; enami&#285;is. Neniam
	viro parolis pri mia beleco similvorte. Neniam viro, simple parolante,
	direktis tiajn kortu&#349;ajn okulojn al mi.</p>

	<p>Sed post iom da tempo mi konscii&#285;is, ke li ne vere amas min, kaj ke
	mi neniam povos lin ami, e&#265; se nur pro lia mono. Kaj nun ni eksciis,
	ke li volas edzi&#285;i al Aneta!</p>

	<p>&#264;u vi komprenas, kial li volas edzi&#285;i al &#349;i? &#348;i havas pla&#265;an
	viza&#285;on, iamaniere, sed &#349;i ne estas bela. Li estas tre ri&#265;a.
	Ver&#349;ajne &#349;in interesas lia mono. Nu, se li volas esti malsa&#285;a, tio
	estas lia problemo.</p>
	
	<p>Lia fratino edzini&#285;is al ri&#265;ulo, kaj tio estas multe pli
	sendan&#285;era. Se la edzo havas tiom da mono, kiom la edzino, almena&#365;
	amba&#365; havas dekomence certecon, ke la alia ne ser&#265;as en geedzi&#285;o
	eblecon ri&#265;e vivi.</p>
	
	<p>Multaj knabinoj jam provis edzini&#285;e &#349;teli la monon de Rikardo. Se vi
	scius, kiom da edzkaptemaj inoj li jam devis forsendi! Sed &#265;iam
	revenas novaj, kaj &#265;i tiu sukcesis. &#264;i-foje, li estas kaptita.
	Finita, la libereco. Li falis en &#349;ian kaptilon. Anta&#365;e li estis tre
	singarda<A HREF="#notoj">[1]</A>. Li bone gardis sin je &#265;iu provo lin faligi en la
	kaptilon. Sed la lasta ino &#8212; kiel do &#349;i nomi&#285;as? mi forgesis... ha
	jes! Aneta! &#8212; Aneta, la lasta el longa aro, perfekte ludis sian
	rolon. La lastan fojon, li preska&#365; kapti&#285;is, kio montras, ke eble li
	fari&#285;is malpli singarda.</p>
	
	<p>Tiun lastan fojon, pri kiu mi parolas... eble mi devus diri &#171;la
	anta&#365;lastan fojon&#187;, se vi konsideras, ke la vera lasta fojo estas &#265;i
	tiu fojo, kun tiu Aneta... nu, negrave... tiun lastan fojon, mi diris,
	la kaptemulino estis tute senmona. La plej senhava, plej malri&#265;a
	knabino el la tuta urbo. Sed &#349;i estis bela. Granda, sportema, sentima<A HREF="#notoj">[2]</A>, 
	sed sentema<A HREF="#notoj">[2]</A> &#8212; almena&#365; la&#365;&#349;ajne &#8212; &#349;i montris sin tiel
	aminda, ke li preska&#365; ekamis &#349;in je la unua rigardo. La afero
	da&#365;ris pli ol unu jaron. Ho jes, dum pli ol unu jaro ili vidadis unu
	la alian kvaza&#365; sen interrompo.</p>
	
	<p>Ekzistas tia tipo de virino, kiu tre nature pla&#265;as. &#348;i estas tia.
	Tamen, &#349;i sukcesis pla&#265;i al li ne nur pro sia natura amindeco, sed,
	krom tio, anka&#365; pro io alia. Pro volo. Pro decido. &#348;i volis lian
	monon, &#349;i decidis, ke &#349;i havos &#285;in, kaj do &#8212; samokaze &#8212; lin. Kaj
	&#349;i agis tute la&#365;plane, bone pripensante unu pa&#349;on post la alia, por
	realigi sian deziron. &#348;i neniam mispa&#349;is.</p>
	
	<p>&#348;i ser&#265;is pri li &#265;iaspecajn informojn, kaj &#349;i uzis siajn sciojn
	por plejproksimi&#285;i al li, kaj al lia koro. Ekzemple, kiam &#349;i
	eksciis, ke li estas tre kantema, kaj e&#265; estas ano de iu gea
	kantogrupo, &#349;i tuj decidis ani&#285;i al tiu grupo. Alian fojon, oni
	diris al &#349;i, ke li &#309;us eli&#285;is el la militservo. Nu, &#349;i ser&#265;is la
	plej etajn informojn pri li, kaj sukcesis aran&#285;i la aferojn
	tiamaniere, ke &#349;i estu la unua persono, kiu trovi&#285;os sur lia vojo,
	kiam li alvenos en la urbon.</p>
	
	<p>Kaj ne nur &#349;i agis. Anka&#365; &#349;iaj gepatroj trovis pse&#365;domotivon por
	esti foje akceptitaj de lia patro. &#348;i kvaza&#365; &#349;tele eniris en lian
	mondon por &#349;teli lian amon, kaj la tutan ri&#265;on, kiu iras kun &#285;i, &#265;e
	tia multmona homo. &#348;i uzis plej plene sian imagon por elpensi plej
	malsamajn manierojn en&#349;teli&#285;i<A HREF="#notoj">[3]</A> en lian vivon, kaj pla&#265;i al li. Sed
	eble &#349;i trouzis ilin. Eble li suspektis &#349;ian planon kaj la ne plene
	honestajn motivojn, kiuj ku&#349;is malanta&#365; &#349;iaj tro oftaj aperoj &#265;e
	lia flanko.</p>
	
	<p>Subite, liaj amikoj rimarkis, ke li fari&#285;as pli kaj pli malvarma en
	siaj rilatoj kun &#349;i. Oni sentis, ke la speco de espero kaj amemo, kiu
	&#309;us batigis lian koron, nun iom post iom malaperas, lasante la lokon
	al iu mal&#349;ato... ne, ne vere mal&#349;ato, kiel diri? Mi ser&#265;as la
	&#285;ustan vorton, sed ne trovas &#285;in, kiel ofte okazas al mi... do, ne
	estis mal&#349;ato, sed iu sento proksima al &#285;i, iom simila... ha : jen
	mi trovis la vorton: ne&#349;ato. Nepla&#265;o. Li ne malamis &#349;in,
	kompreneble, anka&#365; ne mal&#349;atis &#349;in, sed, tute simple, &#349;i ne plu
	pla&#265;is al li. La sentoj, kiujn &#349;i anta&#365;e estigis en li, simple
	malaperis. Mi gratulis lin. Li tiel &#309;us eligis sin el serioza risko,
	el la risko edzi&#285;i al monser&#265;a aventurulino, kiu ne indis, ke li
	kunigu sian vivon al la &#349;ia.</p>
	
	<p>Sed jen novan fojon simila situacio &#309;us aperis. Pro tiu Aneta, jen
	lia koro &#309;us rekomencis batadi pli vive, jen reaperis la konata
	miksa&#309;o el espero kaj, se ne amo mem, almena&#365; deziro ami, kaj nun,
	jen ni ekscias, ke li decidis fari&#285;i sia edzo.</p>
	
	<p>Eble tamen Aneta ne kaptis lin por lia mono. Finfine, mi ne konas la
	tutan historion. Kio ebligus al mi diri tion? Vi pravas. Se sincere
	paroli, mi ne rajtas tion diri pri &#349;i. Mi preska&#365; ne konas &#349;in. Pro
	kio do mi esprimis al vi tiujn mal&#349;atajn ideojn, kiujn mi havis pri
	Aneta? Kial mi lasis mian imagon kapti min, koncerne &#349;iajn motivojn
	? Mi ne estas honesta. Sed pro kio do? &#264;u pro deziro haltigi la
	geedzi&#285;on? &#264;u tion mi deziras? &#264;u mi finfine rigardu la veron
	viza&#285;-al-viza&#285;e? Kaj kiu estas tiu vero, se ne ke i&#285;i la edzino
	de Rikardo deziras plej forte mi?</p>
	
	<h3 id="notoj">Notoj :</h3>

	<ol>
		<li><span class="eo">Singarda</span> : atentema kaj pripensema, por ne ricevi malbona&#309;on a&#365;
		malfeli&#265;on, a&#365; por ne meti sin en realan a&#365; imagitan dan&#285;eron; 
		malema agi subite kaj senpense; neriskema.</li>
		<li><span class="eo">Sen-tim-a, sent-em-a.</span></li>
		<li><span class="eo">En&#349;teli&#285;i</span> : eniri &#349;tele, t.e. zorgante resti nerimarkita, kvaza&#365; por 
		&#349;teli</li>
	</ol>
</div>
<? include "gerdapiedo.inc.php"; ?>