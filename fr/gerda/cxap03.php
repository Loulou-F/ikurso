<?php 
$titolo="3 (tri)";
$gxisdatigDato="2016-06-13";
include "gerdakapo.inc.php";
include "gerdasono.inc.php";
?>
		<div class="rakonto">
			<img src="bildoj/gerda03-1.gif">
			<p><b>Bob:</b>	Diable! Kio okazas? Vi aspektas kiel spionoj. Ĉu mi povas sidi
			kun vi?</p>
			<p><b>Linda:</b>	Saluton, Bob.</p>
			<p><b>Tom:</b>	Bonan tagon, Bob.</p>
			<p><b>Bob:</b>	Bonan tagon, Linda. Bonan tagon, Tom. Pardonu, ke mi ne salutis
			vin tuj.</p>
			<p><b>Linda:</b>	Ne gravas. Nun vi salutis, kaj ni pardonas vin.</p>
			<p><b>Bob:</b>	Ĉu vi permesas, ke mi sidu ĉe via tablo?</p>
			<p><b>Linda:</b>	Kompreneble, vi sidu kun ni.</p>
			<p><b>Bob:</b>	Mi tamen ne volas esti maldiskreta. Eble Tom parolas pri amo
			kaj preferas esti sola kun vi.</p>
			<p><b>Tom:</b>	Mi ne parolis pri amo.</p>
			<p><b>Linda:</b>	Li nur diris, ke mi estas la plej bela virino en la tuta mondo.</p>
			<p><b>Bob:</b>	Li pravas. Tio ne estas amdeklaro, tio estas simpla fakto.</p>
			<p><b>Tom:</b>	Prave. Simpla fakto.</p>
			<p><b>Bob:</b>	Nu, certe, Linda estas tre bela, sed ne tio gravas nun.</p>
			<p><b>Linda:</b>	Ne gravas, ĉu? Ne gravas, ke mi estas bela, ĉu? Jen bela
			deklaro!</p>
			<p><b>Bob:</b>	Pardonu min. Mi volas diri, ke io estas pli grava.</p>
		</div>
		<div class="rakonto">
			<img src="bildoj/gerda03-2.gif">
			<p><b>Tom:</b>	Kio? Pri kio vi parolas? Kio estas pli grava?</p>
			<p><b>Bob:</b>	Vi ne vidis min, dum mi proksimiĝis al vi, sed mi vin
			rigardis.</p>
			<p><b>Linda:</b>	Mi ne komprenas, pri kio vi parolas.</p>
			<p><b>Bob:</b>	Mi parolas pri via vizaĝo.</p>
			<p><b>Linda:</b>	Kio pri mia vizaĝo? Ĉu ĝi ne estas bela?</p>
			<p><b>Bob:</b>	Ho jes, ĝi estas bela, ĝi estas la plej bela en la mondo.
			Sed ĝi estis mistera!</p>
			<p><b>Linda:</b>	Mistera? Ĉu mia vizaĝo estis mistera?</p>
			<p><b>Bob:</b>	Jes. Via vizaĝo estis mistera. Fakte, viaj vizaĝoj estis
			misteraj. Mistera vizaĝo de spionino ĉe mistera vizaĝo de spiono.
			Vi aspektis strange. Vi aspektis mistere. Mi bone rigardis vin, dum mi
			proksimiĝis al vi, kaj estis mistera esprimo sur via vizaĝo, Linda,
			kaj ankaŭ sur via, Tom. Kiel mi jam diris, vi aspektis kiel spionoj.</p>
		</div>
<?php include "gerdapiedo.inc.php"; ?>